Fógra tábhachtach: An t-eolas is déanaí faoi sheirbhísí na gCoimisinéirí Ioncaim agus na bearta cánach agus custam atá i bhfeidhm i rith na paindéime COVID-19
Eolas agus comhairle faoi COVID-19 do cháiníocóirí agus do ghníomhairí
Scéim Fóirdheontais Shealadaigh Pá COVID-19
Seirbhísí na gCoimisinéirí Ioncaim, aisíocaíochtaí cánach
Tuairisceáin a thíolacadh, cánacha a íoc, faoiseamh i leith caillteanais, bainistiú ﬁachais agus stórasú ﬁachais
Comhlíontacht le dualgais áirithe tuairiscithe agus tíolactha agus coinníollacha a bhaineann le cáin a shásamh
Eolas CBL agus Custam, lena n-áirítear faoisimh do tháirgí sonrach do COVID-19
Cáin Cláraithe Feithiclí (CCF) agus Mál
Tuigimid an suíomh seo ina bhfuil cáiníocóirí, rud nach bhfacthas riamh, mar thoradh ar phaindéim COVID-19.
Tá muid ag leanúint dár ról riachtanach a chomhlíonadh mar chóras riartha cánach agus custam, chomh fada agus is féidir, agus tugann muid aird ar shábháilteacht agus ar leas ár bhfoirne agus ár gcáiníocóirí.
Tá an teolas, treoir agus comhairle seo a leanas ar fáil chun cabhrú le cáiníocóirí agus lena ngníomhairí a bhfuil réimse deacrachtaí acu mar thoradh ar thionchar an choróinvíris COVID-19.
Scéim Fóirdheontais Pá Fostaíochta
D’fhógair an Rialtas an Scéim Fóirdheontais Pá Fostaíochta ar an 23 Iúil 2020.
Tháinig an SFPF in áit an Scéim Fóirdheontais Shealadaigh Pá ón 1 Meán Fómhair 2020.
Tá tuilleadh eolais ar an Scéim Fóirdheontais Pá Fostaíochta le fáil ar an rannán Daoine a Fhostú ar an suíomh idirlín seo.
Eolas ginearálta
Tá eolas d’fhostóirí ar an Scéim Fóirdheontais Shealadaigh Pá COVID-19 le fáil ar an rannán Daoine a Fhostú ar an suíomh idirlín seo.
Tá eolas d’fhostaithe ar an Fóirdheontais Shealadaigh Pá COVID-19 le fáil ar an rannán Poist agus pinsin ar an suíomh idirlín seo.
An bealach is tapúla, is éasca agus is áisiúla do cháiníocóirí a gcúrsaí cánach a bhainistiú ná lenár seirbhísí ar líne.
Tá réimse leathan seirbhísí ar fáil 24 uair, 7 lá sa tseachtain, rud a chiallaíonn go bhféadtar leanúint de mhórán de na hidirghníomhaíochtaí le cáiníocóirí, gan bhriseadh.
Táthar ag déileáil le comhfhreagras mar is gnáth.
Molann muid go láidir dár gcustaiméirí, agus dá ngníomhairí, teagmháil a dhéanamh linn lenár n-áis shlán ar líne M’Fhiosruithe seachas tríd an bhfón nó tríd an bpost, chomh fada agus is féidir.
Mar gheall ar an bpaindéim COVID-19, tá ár n-oiﬁgí poiblí dúnta go dtí go bhfógraítear a mhalairt.
Mar rogha eile, an bealach is tapúla agus is éasca chun do cháin a bhainistiú ná trínár seirbhísí ar líne moChúrsaí.
Mura bhfuil tú in ann ár seirbhísí ar líne a úsáid, agus go dteastaíonn uait coinne aghaidh ar aghaidh a bheith agat linn, féadfaidh tú coinne fhíorúil (físeán) a dhéanamh linn.
Is éard atá i gceist le coinne fhíorúil ná go bhféadtar cruinniú físe a shocrú le duine d’fhoireann Sheirbhís le haghaidh Comhlíontachta trí ghlaoch Skype for Business.
Le coinne a éascú, ní mór go mbeadh an méid seo a leanas agat:
seoladh ríomhphoist pearsanta leis an nasc don choinne Skype a fháil
gléas le ceamara agus micreafón (amhail fón cliste, ríomhaire glúine nó táibléad)
ceangal gníomhach idirlín nó ceangal iontaofa 3G nó 4G.
Toisc gur seirbhís shruthach sonraí, féadfaidh sé go ngearrfaidh d’oibreoir bille ort ag brath ar do phacáiste sonraí.
Más rud é go mbeidh tú ag rochtain ar an gcoinne fhíorúil ó:
fhón cliste nó táibléad, ní mór duit an aip Skype for Business a íoslódáil roimh do choinne sceidealaithe.
Tá an aip le fáil saor in aisce ón Apple App Store nó ón Google Play Store.
ríomhaire glúine nó ríomhaire pearsanta - féadtar rochtain ar an gcoinne ó bhrabhsálaí gréasáin agus cuirfear an nasc ar fáil duit.
Tairbhe na seirbhíse seo
Féadann duine muinteartha nó cara bheith i do theannta ar an nglaoch físe le cabhair a thabhairt duit le d’fhiosrú.
Féadfaidh sé go bhfeileadh an rogha seo thú má tá deacrachtaí teanga agat nó más duine scothaosta thú.
Leanfaidh muid de thosaíocht a thabhairt d’aisíocaíochtaí a cheadú agus a phróiseáil, aisíocaíochtaí CBL agus Cánach Iarchoimeádta ar Sheirbhísí Gairmiúla go príomha, le cáiníocóirí.
Sa chás go dteastaíonn seiceálacha chun éilimh ar aisíocaíochtaí a cheadú, déanfaidh muid iad seo trínár seirbhís M’Fhiosruithe nó ar an bhfón.
De bharr na gcúinsí reatha a bhaineann le COVID-19, tabharfar tosaíocht d’aisíocaíochtaí cuntais iXBRL (nuair is infheidhme) a phróiseáil mar chuid de thréimhsí cuntasaíochta an tuairisceáin Cánach Corparáide dar críoch mí an Mhárta 2019 nó dá éis, a bheidh faoi réir seiceálacha cuí i gcásanna roghnaithe.
Ba chóir leanúint d’eolas ar chuntais iXBRL a chur ar ais a luaithe agus is féidir.
Ba chóir a thabhairt do d’aire go gcuirfear deireadh leis an tosaíocht d’aisíocaíochtaí in áit chuntais iXBRL ar an 30 Meitheamh 2021.
Chun aisíocaíochtaí eatramhacha den Cháin Iarchoimeádta ar Sheirbhísí Gairmiúla (CISG) a bhrostú le linn phaindéim COVID-19, glacfaidh na Coimisinéirí Ioncaim le héilimh ar aisíocaíochtaí trí M’Fhiosruithe sa chás go bhfuil cóipeanna inléite de na doiciméid bhunaidh F45 agus F50 faoi iamh.
Chun aisíocaíochtaí níos tapúla a chinntiú, ní mór na cóipeanna ceangailte de na doiciméid F45 agus F50 a bheith clibeáilte i gceart le haghaidh M’Fhiosruithe:
Baineann m’fhiosrú le ‘Cáin Iarchoimeádta ar Sheirbhísí Gairmiúla’
Ní mór gach foirm bhunaidh F45 a choinneáil.
Féadtar aisíocaíocht a tharraingt siar ó cháiníocóir a loiceann na doiciméid bhunaidh F45 a sholáthar má iarrann na Coimisinéirí Ioncaim iad.
Sa chás nach bhféadtar an fhoirm F45 chuí a eisiúint chuig an duine sonraithe mar gheall ar na cúinsí reatha COVID-19 amháin, ansin, chun críocha ceangaltán le héileamh ar aisíocaíocht trí M’Fhiosruithe, glacfar le ráiteas i scríbhinn eisithe ag an duine cuntasach chuig an duine sonraithe, ina leagtar amach an méid seo a leanas in ionad foirm F45:
An vacsaín in aghaidh COVID-19 duitse
Eolas tábhachtach #ForUsAll
Tá vacsaíní in aghaidh COVID-19 á leathadh amach ag FSS ar fud na hÉireann, rud atá ag tabhairt dóchas dár bpobail agus atá ag tabhairt cosaint dúinn ar COVID-19.
Tá laghdú tagtha cheana féin ar an ionfhabhtú, ar an tinneas agus ar líon na mbásanna i measc na daoine siúd a bhfuil an vacsaín faighte acu.
Má fhaigheann tú an vacsaín, déantar tú a chosaint, nuair a fhágann tú am ionas gur féidir leis an vacsaín oibriú.
Nuair a thugtar an vacsaín do ghrúpaí daoine, féadfaidh sé sin na daoine thart ort a chosaint chomh maith.
Sa leabhrán seo, tugtar an t-eolas atá de dhíth ort maidir leis an vacsaín in aghaidh COVID-19 a fháil.
Gheobhaidh tú amach:
conas a scaipeann COVID-19 agus na siomptóim a bhaineann leis
maidir le conas a thugann an vacsaín cosaint duit
conas clárú don vacsaín
maidir le vacsaíní a fhorbairt agus a cheadú
céard atá romhat ag ionad vacsaínithe FSS
cá fhad a thógann an vacsaín chun oibriú agus na nithe is féidir leat a dhéanamh i ndiaidh duit í a fháil
Sna seachtainí agus míonna atá le teacht, beidh gach duine in Éirinn atá incháilithe ábalta vacsaín saor in aisce in aghaidh COVID-19 a fháil ó FSS.
Ba chóir go mbeadh tuilleadh roghanna againn dá réir sin chun filleadh go sábháilte ar ár seirbhísí sláinte agus cúraim shóisialta, ar an oideachas, ar am a chaitheamh lenár muintir agus an tsochaí a oscailt arís.
Dá mhéad daoine atá cosanta ar COVID-19, is é is fearr a bheidh cúrsaí dúinn ar fad.
Conas a scaipeann COVID-19 agus na siomptóim a bhaineann leis
Galar is ea COVID-19 ar féidir leis dochar a dhéanamh do na scamhóga agus na feadáin anála, agus codanna eile den chorp uaireanta.
Víreas a dtugtar SARS-CoV-2 air is cúis leis, ar saghas coróinvíris é.
Tá sé thar a bheith ionfhabhtaíoch.
An bealach is coitianta chun COVID-19 a tholgadh ná a bheith i ndlúth-theagmháil le duine a bhfuil an víreas air.
Is féidir leat an víreas a scaipeadh fiú mura bhfuil siomptóim ort.
Is mar gheall ar an dlúth-theagmháil agus braoiníní a thagann as an tsrón agus béal is mó a scaiptear é.
Mar shampla, féadfaidh duine é a scaipeadh má bhíonn sé ag caint go hard, ag canadh, ag scairteadh, ag casacht nó ag sraothartach.
Tarlaíonn sé sin nuair atá daoine taobh istigh de mhéadar amháin go dhá mhéadar ó dhuine nó daoine eile.
Féadfaidh COVID-19 scaipeadh go furasta chomh maith in áiteanna atá plódaithe nó nach bhfuil aeráilte go maith.
Is féidir leat an víreas a tholgadh ó dhromchlaí atá ionfhabhtaithe chomh maith.
Cionn is go bhfuil riocht sláinte agam, bhí sé an-tábhachtach ar fad dom an vacsaín a fháil i ndiaidh dúinn bliain strusmhar, agus in amanna scanrúil, a chaitheamh ag maireachtáil le linn paindéime.
Tá cúrsaí i ndiaidh a bheith deacair le bliain anuas.
Bhí an t-ádh orm go raibh mé ábalta a bheith ag obair ón mbaile.
Sin ráite, chaith mé an bhliain agus mé imníoch fúm féin, faoi mo theaghlach agus faoi mo chairde.
Ní raibh mé riamh chomh tógtha cuairt a thabhairt ar an dochtúir agus a bhí nuair a chuaigh mé leis an gcéad dáileog a fháil.
Bhí sé mar a tháinig dóchas sa deireadh i ndiaidh tréimhse anfhada éadóchais.
Siomptóim choitianta
fiabhras (teocht ard 38 céim Celsius nó os a chionn)
casacht nua - féadfaidh aon chineál casachta a bheith i gceist, ní hamháin casacht thirim
gearranáil nó deacrachtaí análaithe
na céadfaí blaiseadh nó boladh a chailleadh, nó athrú a theacht orthu
Féadfaidh COVID-19 a bheith ina chúis le tinneas tromchúiseach, ospidéalú agus fiú leis an mbás i gcás aon duine ar aon aois.
Is iad mná atá ag iompar clainne, daoine a bhfuil riochtaí áirithe sláinte orthu agus daoine atá breacaosta is mó atá i mbaol breoiteacht thromchúiseach má tholgann siad COVID-19.
Má bhíonn aon cheann de shiomptóim COVID-19 ort, déan tú féin a fhéinleithlisiú (fan i do sheomra) agus cuir glao ar dhochtúir teaghlaigh.
Beidh do dhochtúir teaghlaigh in ann tástáil le haghaidh COVID-19 a eagrú duit.
Tá an tástáil agus measúnú an dochtúra saor in aisce.
Conas a dhéanann vacsaíní in aghaidh COVID-19 tú a chosaint
Tugann vacsaíní in aghaidh COVID-19 cosaint duit ar COVID-19.
Múineann vacsaíní don chóras imdhíonachta cén chaoi tú a chosaint in aghaidh galar.
Déanann gach vacsaín é sin, ach bíonn cineálacha difriúla vacsaíní ag oibriú ar bhealaí éagsúla.
Bíonn dromchla an víris atá ina chúis le COVID-19 breac le spící.
Cuireann na spící sin ar a chumas don víreas greamú de chealla an choirp.
Tá tábhacht ag baint leo i dtaca le conas is féidir leis na vacsaíní tú a chosaint.
Nuair a gheobhaidh tú an vacsaín, spreagfar freagairt imdhíonachta ionat agus déanfaidh an corp antasubstaintí a tháirgeadh dá bharr.
Cé nach bhfanfaidh an vacsaín i bhfad sa chorp, fanfaidh na hantasubstaintí ann a stopfaidh spící ó bheith ag greamú de na cealla.
Nuair a bheidh go leor ama ag an gcorp na hantasubstaintí sin a chruthú, is lú an seans go n-éireoidh tú tinn le COVID-19.
Is lú i bhfad an seans go n-éireoidh tú go dona tinn nó go mbeidh ort dul chuig ospidéal.
Tá sé i bhfad níos sábháilte imdhíonacht a bhaint amach trí vacsaíniú ná trí COVID-19 a tholgadh.
Cé gur fútsa atá sé an cinneadh a dhéanamh cibé acu an vacsaín a fháil nó gan í a fháil, molann FSS, an Eagraíocht Dhomhanda Sláinte agus an Roinn Sláinte go láidir duit í a fháil a luaithe a thairgfear duit í.
Líon dáileog
Bíonn 2 dháileog de dhíth ar dhaoine i gcás bhunús na vacsaíní in aghaidh COVID-19, ag amanna éagsúla, chun cosaint a bhaint amach a mhairfidh i bhfad.
Tá vacsaíní ann chomh maith a mbíonn dáileog amháin ag baint leo.
Más rud é go raibh COVID-19 ort le 6 mhí anuas, ní bheidh de dhíth ort ach dáileog amháin de vacsaín.
Beathú cíche agus iompar clainne
Is féidir leat an vacsaín in aghaidh COVID-19 a fháil má tá tú i mbun beathú cíche.
Má tá tú ag iompar clainne, labhair le d’obstatraí nó le do dhochtúir teaghlaigh maidir leis an vacsaín in aghaidh COVID-19 a fháil.
Má bhí COVID-19 ort cheana féin
Laghdóidh an vacsaín an baol go dtolgfá COVID-19 arís.
Má tholgann tú arís é, táthar ag súil nach mbeadh na siomptóim chomh tromchúiseach céanna mar thoradh ar an vacsaín.
Ní féidir leis an vacsaín COVID-19 a thabhairt duit
Má tholgann tú COVID-19 go gearr i ndiaidh duit an vacsaín a fháil, tá seans ann gur tholg tú é sula raibh an choinne agat.
Clárú nuair a thiocfaidh an t-am duit
Bí ag faire don am ar féidir leat clárú
Nuair a thiocfaidh an t-am duit clárú, cuirfidh FSS in iúl duit ar www.hse.ie, ar an nuacht nó i bhfógraíocht phoiblí.
Caithfidh an chuid is mó de dhaoine clárú ar líne ar www.hse.ie leis an vacsaín saor in aisce in aghaidh COVID-19 a fháil in ionad vacsaínithe FSS.
Tugtar an vacsaín do dhaoine áirithe in áiteanna eile, i gclinic a ndochtúra teaghlaigh nó sa chógaslann áitiúil, mar shampla.
Ná cláraigh go dtí go dtiocfaidh an t-am duit clárú.
Féach na nithe a bheidh de dhíth ort chun clárú ar líne
Beidh na rudaí seo de dhíth ort chun clárú ar líne:
uimhir fóin póca
seoladh ríomhphoist
an Uimhir Phearsanta Seirbhíse Poiblí (UPSP) atá agat
d’Éirchód
Téacsteachtaireacht an príomhbhealach a dhéanfaidh FSS cumarsáid leat.
Mura bhfuil na nithe sin go léir agat, is féidir leat clárú fós.
Cuir glao ar an líne chabhrach le haghaidh COVID-19 ar 1850 24 1850 chun clárú ar an bhfón mar mhalairt rogha.
Is féidir leat fón cliste, táibléad nó ríomhaire a úsáid chun clárú ar líne.
Mura bhfuil ceann díobh sin agat, cuir glao ar an líne chabhrach chun clárú.
Cláraigh ar líne
Nuair a thiocfaidh an t-am duit, téigh chuig vaccine.hse.ie chun clárú.
Cliceáil ‘Start now’ agus roghnaigh an grúpa lena mbaineann tú – tá seans ann go mbeidh scuaine ann ag amanna gnóthacha.
Cruthaigh do chuntas - gheobhaidh tú ríomhphost fíoraithe.
Cliceáil ar an nasc sa ríomhphost fíoraithe - gheobhaidh tú téacsteachtaireacht fíoraithe ansin (SMS).
Cuir isteach an cód fíoraithe ón téacsteachtaireacht agus cruthaigh pasfhocal.
Cuir isteach do chuid sonraí pearsanta - tá eolas ar fáil ar www.hse.ie a thugann le fios cad ina thaobh a n-iarrann FSS an fhaisnéis sin ort.
Déan do chuid sonraí a sheiceáil agus cliceáil ‘Finish’ chun an clárú a chur i gcrích.
Más mian leat cabhair a fháil chun tú féin nó duine eile a chlárú ar líne, téigh chuig www.hse.ie
Fan go bhfaighidh tú téacsteachtaireacht maidir le coinne
Ní bhfaighidh tú an choinne láithreach.
Tá seans ann go bhfaighidh tú í cúpla seachtain i ndiaidh duit clárú.
Gheobhaidh tú téacsteachtaireacht idir trí lá agus seachtain roimh an gcoinne.
Sa teachtaireacht sin, cuirfear in iúl duit an dáta, an t-am, ionad FSS le dul chuige agus an vacsaín a gheobhaidh tú.
Más gá, is féidir leat coinne nua a iarraidh ach na treoracha sa téacsteachtaireacht maidir leis an gcoinne a leanúint.
Tá seans ann go gcuirfidh FSS téacsteachtaireachtaí eile chugat ina mbeidh aon eolas nua a bheidh de dhíth ort.
Forbairt agus ceadú vacsaíní
Ní úsáideann FSS ach vacsaíní in aghaidh COVID-19 atá ceadaithe ag an nGníomhaireacht Leigheasra Eorpach (EMA).
Cé go ndearnadh forbairt go gasta ar na vacsaíní in aghaidh COVID-19, shásaigh na vacsaíní na céimeanna go léir nach mór do gach cógas ceadúnaithe eile a shásamh.
Áiríodh orthu sin:
seiceálacha cáilíochta cógaisíochta
trialacha réamhchliniciúla
trí chéim trialacha cliniciúla, na mílte agus na mílte daoine páirteach iontu
Rinne EMA na vacsaíní in aghaidh COVID-19 a mheasúnú go heolaíoch agus a údarú lena n-úsáid san Eoraip.
Tá tuilleadh eolais le fáil ar www.ema.europa.eu maidir le conas a dhéantar vacsaíní in aghaidh COVID-19 a cheadú.
Luas na forbartha
Tá cúpla cúis ann maidir le cén fáth a ndearnadh na vacsaíní a fhorbairt go gasta.
Rinneadh infheistíocht dhomhanda an-mhór ar fad sna vacsaíní, idir thaighde agus fhorbairt.
Bhí COVID-19 ar a lán daoine nuair a forbraíodh iad, mar sin bhí eolaithe in ann foghlaim go gasta go bhfuil siad éifeachtach.
Chuir monaróirí tús leis na vacsaíní a dhéanamh ionas go mbeadh siad réidh le húsáid dá dtabharfadh ceadú ina dtaobh.
Éifeachtacht
Déanann vacsaíní beatha ar a laghad 2 mhilliún go 3 mhilliún duine a shábháil gach bliain ar fud na cruinne, agus tugann siad cosaint do chuid mhór daoine eile ar thinnis a mhaireann ar feadh an tsaoil.
Tá vacsaíní in aghaidh COVID-19 faighte ag na milliúin daoine ar fud na cruinne faoin am seo.
Tá fianaise láidir iontaofa ann a thugann le fios go laghdaítear an baol go dtolgfaidh daoine COVID-19 de thoradh ar vacsaíní in aghaidh COVID-19.
Tá siad an-éifeachtach ó thaobh básanna agus breoiteacht thromchúiseach mar gheall ar COVID-19 a chosc de.
Tá laghdú tagtha cheana féin, in Éirinn, ar an ionfhabhtú, ar an mbreoiteacht agus ar líon na mbásanna i measc na ngrúpaí a fuair an vacsaín ar dtús.
Monatóireacht
In Éirinn, déanann an tÚdarás Rialála Táirgí Sláinte cógais a rialú.
Déanann sé monatóireacht ar chomh sábháilte agus chomh héifeachtach atá vacsaíní in aghaidh COVID-19 nuair a thugtar ceadú iad a úsáid.
Tá tuilleadh eolais le fáil ar www.hpra.ie
Fo-iarmhairtí
Amhail gach cógas, is féidir le vacsaíní a bheith ina gcúis le fo-iarmhairtí.
Tá an chuid is mó díobh sin éadrom nó measartha, gearrthéarmach, agus ní fhaigheann gach duine iad.
Nuair a bheidh tú ag dul leis an vacsaín a fháil, tabharfaidh FSS bileog mhionsonraithe duit ar a mbeidh faisnéis maidir leis na fo-iarmhairtí a d’fhéadfadh a bheith ann mar gheall ar an vacsaín.
Is vacsaín nua í agus níl fáil ach ar mhéid teoranta faisnéise maidir le fo-iarmhairtí fadtéarmacha.
Mar is amhlaidh i gcás gach vacsaíne, is féidir leat fo-iarmhairtí amhrasta a thuairisciú don Údarás Rialála Táirgí Sláinte ar www.hpra.ie/report
Mar a gheobhaidh níos mó daoine an vacsaín, beidh fáil ar a thuilleadh faisnéise.
Déanann FSS an fhaisnéis a nuashonrú go rialta ar www.hse.ie agus ar na bileoga eolais maidir leis an vacsaín.
In ionad vacsaínithe FSS
Ionad vacsaínithe FSS a bhaint amach
Maireann coinní thart ar 30 nóiméad agus bíonn neart spáis idir na daoine sna hionaid mhóra seo.
Beidh do choinne ar siúl in ionad vacsaínithe FSS, sa cheann is cóngaraí duit.
Nuair a bhainfidh tú an t-ionad amach, lean na comharthaí nó na treoracha ó na maoirseoirí.
Tá eolas le fáil maidir le páirceáil agus áiseanna na láithreacha ar fáil ar www.hse.ie/covidvaccinationcentres
Seiceáil isteach ag an bhfáiltiú
Déanfaidh an fáilteoir do chuid sonraí a ghlacadh agus do chomhartha aitheantais a dheimhniú.
Más rud é gur chláraigh tú gan uimhir PSP, beidh cruthúnas ar sheoladh baile de dhíth ort.
Gheobhaidh tú bileog eolais FSS maidir leis an vacsaín chomh maith le bileog an mhonaróra.
Ná déan dearmad, tá coinne ag teastáil chun vacsaín a fháil.
Féach www.hse.ie le seiceáil cén comhartha aitheantais agus cruthúnas ar sheoladh baile atá de dhíth ort.
Bog chuig both vacsaínithe
Beidh vacsaíneoir oilte in ann aon cheisteanna a bheadh agat a fhreagairt.
Déanfaidh sé nó sí a chinntiú leat go bhfuil tú maith go leor leis an vacsaín a fháil agus go dtugann tú cead an vacsaín a thabhairt duit.
Tabharfaidh an vacsaíneoir an vacsaín in aghaidh COVID-19 duit mar instealladh in uachtar do ghéige láimhe.
Ní thógfaidh sé ach cúpla nóiméad.
Gheobhaidh tú bileog comhairle iarchúraim ansin.
Tabharfaidh sé nó sí cárta taifid vacsaínithe ar a mbeidh ainm agus baiscuimhir na vacsaíne a tugadh duit.
Téigh go dtí an láthair le haghaidh breathnóireachta sula n-imíonn tú
Fan ansin 15 nóiméad ar a laghad.
Beidh duine ansin lena chinntiú go mbeidh tú ag mothú i gceart.
Beidh tú in ann ionad vacsaínithe FSS a fhágáil ansin, ach amháin má iarrtar ort fanacht tamall eile.
I ndiaidh duit an vacsaín a fháil, tá sé maith go leor tiomáint, fad is go bhfuil tú ag mothú ceart go leor.
Má bhíonn an dara dáileog de dhíth ort, gheobhaidh tú téacsteachtaireacht agus coinne eile.
Bíonn éagsúlacht i gceist maidir leis an tréimhse idir na coinní.
Go raibh maith agat as tú féin agus daoine eile a chosaint.
Nuair a bheidh tú cosanta ag an vacsaín
Nuair a gheobhaidh tú an vacsaín in aghaidh COVID-19, déanfar an baol a laghdú go dtolgfaidh tú COVID-19 agus déanfar thú a chosaint ar na deacrachtaí tromchúiseacha a bhaineann leis.
Amach anseo, beidh teacht agat ar dheimhniú digiteach vacsaínithe a bheidh mar chruthúnas go bhfuil an vacsaín faighte agat in Éirinn, má bhíonn a leithéid uait.
Nuair a bheidh go leor ama ag an vacsaín tosú ag oibriú, beidh sé níos sábháilte duit tabhairt faoi ghníomhaíochtaí éagsúla le daoine eile ná mar a bhí sula raibh cosaint ó vacsaín agat.
Tugtar buntáiste na vacsaíne nó tairbhe na vacsaíne ar an gcosaint sin, corruair.
Bualadh le daoine eile i ndiaidh duit an vacsaín a fháil
Nuair a bheidh go leor ama ag an vacsaín tosú ag oibriú, glactar leis go bhfuil tú cosanta ag an vacsaín.
Beidh tú in ann bualadh leis na daoine seo a leanas taobh istigh:
daoine atá cosanta ag an vacsaín as suas le dhá theach eile
daoine nach bhfuil an vacsaín faighte acu ó theach amháin eile - fad is nach bhfuil aon duine ón teach sin i mbaol ard dá dtolgfaidís COVID-19
Is féidir leat é seo a dhéanamh gan cumhdach aghaidhe oraibh agus gan dhá mhéadar a bheith idir daoine.
Cónaitheoirí breacaosta in ionaid chónaithe le haghaidh cúram fadtéarmach
Má bhíonn ar a laghad ochtar as deichniúr cónaitheoirí cosanta ag an vacsaín, is féidir:
suas le ceithre chuairt a bheith ann in aghaidh na seachtaine agus suas le beirt a bheith ann ar gach cuairt
Más rud é go bhfuil tú féin agus an cuairteoir araon cosanta ag an vacsaín, ní gá daoibh cumhdach aghaidhe a chur oraibh ná dhá mhéadar a bheith eadraibh nuair atá sibh libh féin i seomra ná carr.
Dlúth-theagmhálaithe
Más dlúth-theagmhálaí tú de chuid duine a fhaigheann toradh deimhneach le haghaidh COVID-19, ní gá duit:
do ghluaiseacht a shrianadh (fanacht sa bhaile) go ceann 14 lá
tástáil a fháil le haghaidh COVID-19
Más rud é go bhfuil tú imdhíon-lagaithe, cuirfidh an fhoireann rianaithe teagmhálaithe comhairle ort maidir céard is gá duit a dhéanamh.
Tógann an vacsaín am le tosú ag oibriú
I ndiaidh duit an vacsaín a fháil, fan go dtí go mbeidh am aici tosú ag oibriú sula leanann tú comhairle bhuntáiste na vacsaíne.
Pfizer/BioNTech
7 lá i ndiaidh an dara dáileog
Moderna
14 lá i ndiaidh an dara dáileog
AstraZeneca
28 lá i ndiaidh na chéad dáileoige - Caithfidh tú an dara dáileog a fháil go fóill
Janssen
14 lá i ndiaidh dáileog amháin
Má bhí COVID-19 ort le 6 mhí anuas, a deimhníodh le tástáil saotharlainne, is féidir leat comhairle bhuntáiste na vacsaíne a leanúint, ach amháin má tá tú os cionn 65 bliain d’aois nó imdhíon-laghdaithe.
Déan tú féin agus daoine eile a chosaint i rith an ama i ndiaidh duit an vacsaín a fháil
De réir mar a chuireann tú tús le bualadh le chéile le daoine, b’fhéidir daoine nach bhfuil feicthe agat le tamall fada, ba chóir duit a bheith cúramach fós.
Ná déan dearmad go bhfuil cuid mhór daoine ann nach bhfuil an vacsaín faighte acu go fóill.
Fágann sé sin go gcaithfidh tú fanacht dhá mhéadar ar shiúl ó dhaoine eile, cumhdach aghaidhe a chur ort agus do lámha a ní go rialta.
Ba cheart duit sluaite agus spásanna nach bhfuil aeráilte go maith a sheachaint, agus gan bualadh le daoine atá ag cur srian ar a ngluaiseachtaí nó atá ag féinleithlisiú.
Beidh sé sin ina chabhair chun tú féin agus gach duine eile a chosaint, fiú nuair a bheidh tú cosanta ag an vacsaín.
De réir mar a gheobhaidh tuilleadh daoine an vacsaín, tabhair aire don chomhairle sláinte poiblí a bhaineann leatsa.
Tá comhairle shaineolach fhíriciúil ar féidir leat brath uirthi le fáil ar www.hse.ie
Tá sé deacair a chur in iúl chomh spreagúil is atá na laethanta nuair atáimid ag tabhairt vacsaíní do dhaoine, do na daoine a thagann isteach agus don fhoireann ar fad.
B’éigean do chuid mhór dár ndaoine níos sine, mar aon leis na daoine sin a bhfuil riochtaí ainsealacha sláinte orthu, éirí as an-chuid rudaí.
Tá a lán daoine i ndiaidh a bheith gan teagmháil duine le duine a bheith acu le cairde nó le baill teaghlaigh, agus nár mhothaigh sábháilte ag dul go dtí an siopa áitiúil le bainne a fháil.
Tá an-bhród orainn anois gur féidir linn cabhrú leo filleadh ar an saol mar is ceart agus oiread sásaimh agus is féidir a bhaint as.
Os rud é go bhfuil bunús na ndaoine atá os cionn 70 cosanta ag an vacsaíní anois, is galánta iad a chluinstin agus pleananna á ndéanamh acu - Iad ag dul i dteagmháil arís le cairde, ag dul go dtí an gruagaire nó go díreach barróg a thabhairt dá ngarpháistí.
Tá an chuid is mó de daoine ar an eolas faoi na contúirtí de dheasca COVID-19 agus faoin bhfianaise eolaíoch atá i bhfách go mór mór le vacsaíniú ina aghaidh.
Ardaíodh ceisteanna maidir le fo-iarmhairtí.
Sa deireadh, áfach, tar éis dóibh éisteacht leis an bhfianaise go léir, rinne an chuid is mó díobh an cinneadh chun leanúint ar aghaidh.
I ndeireadh na dála, rogha phearsanta atá i gceist.
Beidh do dhochtúir teaghlaigh nó gairmí sláinte eile atá ag tabhairt cúram duit in ann aon cheisteanna a bheadh agat a fhreagairt, ionas go mbeidh tú réidh nuair a dhéanfar an vacsaín a thairiscint duit.
Folláine
Am deacair atá ann dúinn ar fad agus tá rudaí ann is féidir leat a dhéanamh chun cabhrú leat féin mothú go sláintiúil agus go folláin.
Mar shampla, tá an vacsaín in aghaidh na bruitíní, na leicní agus rubella (MMR) thar a bheith éifeachtach chun galar a chosc.
I gcúinsí áirithe, féadann an galar teacht ar dhuine fós, fiú tar éis an dáileog mholta vacsaíne a fháil ina aghaidh.
Tionscnaíonn gach víreas agus baictéar trúig freagartha uathúil sa chóras imdhíonachta, a bhaineann le tacar ar leith ceall san fhuil, sa smior agus sa chorp ar fad, ar a dtugtar T-chealla agus B-chealla i measc cinn eile.
Déanann vacsaín freagairt imdhíonachta a spreagadh, agus spreagann cuimhne an choirp ar ghalar ar leith, gan an galar sin a theacht air.
Sa chuid is mó de vacsaíní, tá foirm an-lag nó díghníomhachtaithe (maraithe) de víreas nó de bhaictéar is cúis le galar de ghnáth, nó cuid bheag den víreas nó den bhaictéar.
Nuair a thugtar an vacsaín do dhuine, aithníonn an córas imdhíonachta an antaigin mar ‘choimhthíoch’.
Má tharlaíonn go dtéann an duine i dteagmháil leis an bhfíorvíreas nó fíorbhaictéar ina dhiaidh sin, ‘cuimhneoidh’ a chóras imdhíonachta uirthi nó air.
Maireann imdhíonacht ar feadh blianta, agus uaireanta ar feadh an tsaoil.
Ní hamháin go gcosnaíonn imdhíonacht trí vacsaíniú an duine imdhíonta féin ach chomh maith leis sin cosnaíonn daoine nach bhfuil vacsaínithe sa phobal, amhail naíonáin atá ró-óg le vacsaíniú a fháil.
Ar an taobh eile, duine a éiríonn imdhíonach tríd an ngalar a fháil, féadann sé daoine eile nach bhfuil vacsaínithe a nochtadh ar an ngalar.
Níl antaigin i gcuid de na vacsaíní níos nuaí.
D’fhéadfaí na treoracha sin a bheith mar seo a leanas:
mRNA i vacsaín mRNA; nó víreas modhnaithe, neamhdhíobhálach i vacsaín veicteora víreasach.
Nuair a thugtar vacsaín mRNA nó vacsaín veicteora víreasach do dhuine, léann cuid dá gcealla na treoracha.
Aithníonn córas imdhíonachta an duine an antaigin mar ‘choimhthíoch’, agus déantar cealla imdhíonachta a ghníomhachtú agus déantar antasubstaintí.
Chomh maith le hantaigin amháin nó níos mó, d’fhéadfadh comhábhair eile a bheith i vacsaín, ag brath ar an gcineál vacsaíne.
cobhsaitheoirí: chun comhábhair vacsaíne a choinneáil cobhsaí;
aidiúvaigh: feabhsaíonn siad an fhreagairt imdhíonachta ar an vacsaín tríd an bhfreagairt a dhéanamh níos láidre, níos tapúla agus níos leanúnaí le himeacht ama – sampla de sin is ea alúmanam;
támháin: is substaintí neamhghníomhacha iad sin, amhail uisce, nó clóiríd sóidiam (salann), chomh maith le leasaithigh nó cobhsaitheoirí a chuidíonn leis an vacsaín a choinneáil seasmhach le linn stórála, agus í á coinneáil gníomhach dá réir.
Déantar rialú ar gach comhábhar vacsaíne ar bhonn leanúnach chun a áirithiú go bhfuil siad ann ag leibhéil ina léiríonn an fhianaise go bhfuil siad sábháilte.
I gcineálacha vacsaíní ar leith d’fhéadfadh go mbeadh rianta substaintí eile ann a úsáidtear sa phróiseas déantúsaíochta, amhail ubh-albaimin (próitéin atá le fáil in uibheacha) nó neoimícin (antaibheathach).
Nuair a bhíonn na substaintí sin le fáil ar leibhéal a d’fhéadfadh frithghníomhú a thionscnamh i nduine íogair nó i nduine a bhfuil ailléirge air/uirthi, dearbhaítear go bhfuil siad ann san fhaisnéis a chuirtear ar fáil d’oibrithe cúraim sláinte agus d’othair faoin vacsaín.
Cinneann tíortha Eorpacha aonair na vacsaíní ar chóir bheith mar chuid dá gclár náisiúnta vacsaínithe agus bheith maoinithe ag a gcórais náisiúnta sláinte.
Áirítear sa chuid is mó de na cláir náisiúnta vacsaínithe san AE/LEE suas le fiche galar a thugtar do dhaoine ag aoiseanna áirithe.
Ní cosnaíonn roinnt vacsaíní ach ar ghalar amháin, ach cosnaíonn roinnt eile níos mó ná ceann amháin.
Le tuilleadh faisnéise faoi chláir náisiúnta vacsaínithe, féach an sceidealóir vacsaíní ECDC
agus féach na suímh ghréasáin oifigiúla ar imdhíonadh thíortha AE/LEE anseo.
Cad is HPV ann?
Galar tógálach is ea Papalómaivíreas Daonna (HPV) atá gnéas-tharchurtha den chuid is mó le teagmháil dhíreach le duine ionfhabhtaithe.
Tá breis agus 100 cineál víreas HPV ann.
symptoms smaller illustration
Cad iad siomptóim HPV?
Den chuid is mó, imíonn ionfhabhtú HPV leis féin gan aon siomptóim nó fadhbanna follasacha.
Cad iad aimhréidheanna HPV?
Mura n-imíonn HPV d’fhéadfadh sé bheith ina chúis le:
ailse cheirbheacs nó cineálacha eile ailse (e.g. na pite, na faighne, bun na tóna, agus roinnt ailsí an chinn agus an mhuiníl)
faithní na mball giniúna agus tóna
couple illustration
Conas a scaiptear HPV?
Tarchuirtear HPV trí theagmháil dhíreach, gnéasach den chuid is mó, le duine ar a bhfuil an víreas.
Cé atá i mbaol ar HPV?
Tá an baol ar HPV ar dhuine ar bith atá gníomhach go gnéasach.
Conas HPV a chosc?
D’fhéadfadh vacsaíniú cailíní agus buachaillí ionfhabhtuithe HPV a chosc chomh maith le galair a bhaineann le HPV i bhfir agus mná araon, lena n-áirítear faithní na mball giniúna agus tóna, ailse cheirbheacs agus ailsí eile is cúis le HPV.
Níl coiscíní 100% éifeachtach chun tarchur an víris a chosc.
Conas a chóireáiltear HPV?
Níl aon chóireáil don víreas é féin, ach d’fhéadfadh na fadhbanna sláinte is cúis le HPV a chóireáil i mbealaí éagsúla.
D’fhéadfadh ailse cheirbheacs agus fíochán sa cheirbheacs a mheastar a bheith réamhailseach a shainaithint go luath le scagthástáil le haghaidh ailse cheirbheacs agus í a chóireáil.
What is influenza?
Influenza (flu) is a contagious respiratory illness caused by infection with an influenza virus.
Cad iad siomptóim na bruitíní?
Léirítear siomptóim na bruitíní tar éis 10-12 lá ón ionfhabhtú:
Tá na siomptóim cosúil le slaghdán ar dtús le srón atá ag síleadh, casacht agus fiabhras éadrom;
éiríonn na súile dearg agus solas-íogair;
idir an tríú agus seachtú lá, d’fhéadfadh an teocht ardú suas le 41 ⁰C;
tosaíonn gríos dearg ar an aghaidh, rud a mhaireann idir ceithre agus seacht lá agus ina dhiaidh sin a leathann amach thar an gcorp iomlán;
féadann spotaí beaga bána a bheith ar taispeáint ar na drandail agus ar an taobh istigh de na pluca.
Cad iad aimhréidheanna na bruitíní?
Féadann aimhréidheanna teacht ar 30% de leanaí agus de dhaoine fásta atá ionfhabhtaithe.
Féadann aimhréidheanna teacht ar 30% de leanaí agus de dhaoine fásta atá ionfhabhtaithe.
Aimhréidh thromchúiseach fhéideartha is é niúmóine, rud ba chúis le bás roinnt othar a raibh an bhruitíneach orthu.
Is é 1-3 duine gach 1000 cás an ráta báis don bhruitíneach agus an ráta bás is airde i leanaí níos óige ná cúig bliana agus i measc daoine imdhíon-lagaithe.
Téann athlasadh fhíocháin na hintinne (einceifealaíteas) ar timpeall 1 i ngach 1,000 othar a bhfuil an bhruitíneach air, ríocht is cúis le míchumas néareolaíoch buan i dtimpeall 1 cás gach ceithre cinn.
Is fíorannamh a d’fhéadfadh pain-einceifealaíteas scléaróiseach meathghéar (SSPE) a fhorbairt le hionfhabhtú seasta ag víreas na bruitíní, galar ina meathlaítear fíocháin néaróga agus inchinne go forchéimnitheach, agus is mó is dócha a bheith ar dhuine níos óige a bhfuil an bhruitíneach air.
Conas a scaiptear an bhruitíneach?
Scaiptear víreas na bruitíní via braoiníní aeriompartha a dhéantar nuair a dhéanann duine casacht agus sraoth.
Scaiptear an bhruitíneach go héasca i measc daoine nach bhfuil vacsaínithe.
Cé atá i mbaol na bruitíní?
Aon duine ar bith nach bhfuil vacsaínithe in aghaidh na bruitíní nó nach raibh buailte ag an ngalar; tá sé i mbaol na bruitíní ag aois ar bith.
Conas is féidir an bhruitíneach a chosc?
Is é vacsaíniú an t-aon chosaint ar an mbruitíneach.
Is gá dhá dháileog den vacsaín le haghaidh cosaint uasta.
Is féidir an vacsaín MMR a thabhairt níos luaithe sa saol i rith briseadh amach.
Conas a chóireáiltear an bhruitíneach?
Níl aon chóireáil ar leith ann don bhruitíneach.
Baintear úsáid as bearta éagsúla le scaipeadh breise na bruitíní a sheachaint, amhail coraintín ón scoil nó ón obair don duine atá tinn agus do na dlúththeagmhálaithe siúd nach bhfuil cinnte faoina stádas vacsaínithe.
Níl antaibheathaigh éifeachtach in aghaidh na bruitíní mar is víreas is cúis léi.
Cad is an triuch ann?
Is galar baictéarach an-tógálach é an triuch a bhaineann leis na scamhóga agus na feadáin anála.
Cad iad siomptóim pertussis?
Is iondúil go mbíonn siomptóim ann idir 7 agus 10 lá tar éis an ionfhabhtaithe, ach d’fhéadfadh siomptóim a theacht suas le 21 lá ina dhiaidh sin:
Ar dtús, tá siomptóim ann atá cosúil leis an slaghdán (sraothartach, srón ag sileadh, lag-fhiabhras agus casacht éadrom).
Laistigh de dhá sheachtain, éiríonn an chasacht níos déine agus léirítear léi tarluithe go leor casachtaí tapa, agus ina dhiaidh sin scairteadh nó ‘whoop’ géar.
I naíonáin óga, b’fhéidir nach bhforbródh an 'whoop' tipiciúil riamh, agus d’fhéadfadh tréimhsí gearra nuair a stopann análú a theacht tar éis na dtarluithe casachtaí.
De ghnáth bíonn siomptóim níos éadroime nó beagnach difriúil ar ógánaigh, ar dhaoine fásta, nó ar leanaí a bhí imdhíonta i bpáirt.
Cad iad aimhréidheanna an treacha?
Tá foirmeacha is déine an treacha le fáil i naíonáin.
I ndaoine fásta agus i leanaí níos sine, i measc na n-aimhréidheanna atá ann tá neamhábaltacht análú i dtréimhsí gearra, easnacha briste, tultitim reicteach agus heirne.
Conas a scaiptear an triuch?
Scaiptear an triuch trí bhraoiníní san aer a tháirgtear nuair a bhíonn an duine ionfhabhtaithe ag casacht.
Cé atá i mbaol an treacha?
Tá aon duine nach bhfuil vacsaínithe leis an vacsaín treacha, nó nach bhfuil a stádas vacsaínithe cothrom le dáta, i mbaol an galar a tholgadh.
Conas an triuch a chosc?
Is é an bealach is tábhachtaí chun an triuch a chosc ná trí imdhíonadh iomlán.
Molann roinnt tíortha AE/LEE teanndáileog d’óganaigh, do dhaoine fásta, agus/nó do mhná le linn toirchis, rud a chosnaíonn an babaí go sealadach chomh luath agus a bheirtear é.
Conas a chóireáiltear an triuch?
Is féidir úsáid a bhaint as antaibheathaigh chun an triuch a chóireáil agus chun cosc a chur ar leathadh tuilleadh an ghalair.
Cad is rubella ann?
Ionfhabhtú víreasach is ea rubella (Bruitíneach dhearg).
Symptoms of rubella
Cad iad siomptóim rubella?
Ní bhíonn aon siomptóim ar suas le 50% de dhaoine atá ionfhabhtaithe le rubella. Má bhíonn siomptóim ann, áirítear leo:
gríos dearg;
faireoga limfe borracha timpeall na cluaise agus chúl an chinn;
pian agus athlasadh na n-alt i ndaoine fásta.
Cad iad aimhréidheanna rubella?
Tá iarmhairtí ar mhná nach bhfuil vacsaínithe agus torrach thar a bheith tromchúiseach, de dheasca an dóchúlachta go bhféadfaidís an leanbh a chailleadh nó go mbeadh CRS ar a naíonán tríd an ngalar a thógáil le linn toirchis.
Conas a scaiptear rubella?
Scaiptear víreas rubella í via braoiníní aeriompartha nuair a dhéanann duine atá ionfhabhtaithe casacht agus sraoth.
Cé atá i mbaol rubella?
Duine ar bith nach raibh an galar air nó nach raibh vacsaínithe leis an vacsaín MMR, tá sé i mbaol rubella a tholgadh.
Conas is féidir rubella a chosc?
Is é vacsaíniú an t-aon chosaint ar rubella.
Mná a bhfuil rún acu bheith torrach, ba cheart dóibh a stádas vacsaínithe a sheiceáil, mar ní féidir iad a vacsaíniú in aghaidh rubella le linn toirchis.
Conas a chóireáiltear rubella?
Níl aon chóireáil ar leith ann do rubella.
Nuair a bhítear ag breathnú ar fhaisnéis a bhaineann leis an tsláinte, d’fhéadfadh sé a bheith deacair cáilíocht agus cruinneas na faisnéise a fuarthas a mheas.
D’fhéadfadh daoine a bheith ag machnamh ar an áit le faisnéis chruinn a aimsiú, cé atá taobh thiar d’fhorbairt na faisnéise a aimsíonn siad, agus freisin an bhfuil fianaise eolaíoch ag tacú leis an bhfaisnéis.
Cuirtear naisc ar fáil sa chuid seo chuig láithreáin ghréasáin eagraíochtaí sláinte eile ar an leibhéal náisiúnta agus ar an leibhéal idirnáisiúnta araon, d’fhonn rochtain a éascú ar fhoinsí iontaofa faisnéise, amhail:
An Líontán Sábhála Vacsaíne
Is líonra domhanda de láithreáin ghréasáin é an Líontán Sábhála Vacsaíne (VSN), ar bhunaigh an Eagraíocht Dhomhanda Sláinte é, rud a thugann eolas iontaofa ar shábháilteacht vacsaíní.
Tá an físeán seo ar fáil in 24 teanga AE.
An Coimisiún Eorpach agus gníomhaireachtaí AE
an Ghníomhaireacht Leigheasra Eorpach
Gníomhaireacht dhíláraithe de chuid an Aontais Eorpaigh is ea an Ghníomhaireacht Leigheasra Eorpach (EMA) atá freagrach as measúnú eolaíochta, maoirseacht, agus faireachán sábháilteachta ar leigheasra san AE.
an Lárionad Eorpach um Ghalair a Chosc agus a Rialú (ECDC)
Gníomhaireacht eolaíochta de chuid an AE is ea ECDC a dhíríonn ar chosaint na hEorpa a neartú in aghaidh galair thógálacha.
Brainse feidhmiúcháin polaitiúil den AE is é an Coimisiún Eorpach.
Láithreáin ghréasáin oifigiúla ó thíortha AE agus LEE
Tá naisc thíos chuig láithreáin ghréasáin oifigiúla ina bhfuil eolas faoi vacsaíniú ó eagraíochtaí sláinte poiblí an Aontais Eorpaigh (AE) agus ó thíortha an Limistéir Eorpaigh Eacnamaíoch (LEE).
Tá an AE freagrach as a áirithiú go gcuirfear vacsaíní in aghaidh COVID-19 sábháilte éifeachtacha ar fáil don phobal san AE/sa LEE.
An chaoi a n-oibríonn vacsaíní in aghaidh COVID-19
Le vacsaíní COVID-19, déantar COVID-19 a chosc trí fhreagairt imdhíonachta a thionscnamh.
Déanann an chuid is mó de na vacsaíní COVID-19 na freagairtí imdhíonachta seo a thionscnamh ar chuid bheag de SARS-CoV-2.
Más rud é go bhfuil duine a fuair vacsaín COVID-19 ionfhabhtaithe leis an víreas níos déanaí, aithníonn an córas imdhíonachta an víreas.
De bhrí go bhfuil sé ullmhaithe cheana féin chun an víreas a ionsú, tá córas imdhíonachta an duine sin in ann é/í a chosaint ar an ngalar COVID-19.
Féach tuilleadh faisnéise ar An dóigh a n-oibríonn vacsaíní.
Forbairt agus formheas vacsaíní in aghaidh COVID-19
Tá vacsaíní COVID-19 á bhforbairt i gcomhréir leis na riachtanais chéanna dlí maidir le cáilíocht, sábháilteacht agus éifeachtúlacht is a bhaineann le gach vacsaín eile.
Amhail gach vacsaín, déantar éifeachtaí vacsaíní in aghaidh COVID-19 a thástáil sa saotharlann, ainmhithe san áireamh, agus ansin in oibrithe deonacha.
(EMA) measúnú ar vacsaíní COVID-19 de réir na n-ardchaighdeán céanna is a bhaineann le gach vacsaín eile sular féidir iad a scaoileadh le húsáid.
Is é an rud atá difriúil maidir le vacsaíní COVID-19 ná go bhfuil forbairt agus formheas ag tarlú i bhfad níos tapa, mar fhreagairt ar éigeandáil na sláinte poiblí a tharla de bharr an víris.
Déanann EMA iarratais ar ardchaighdeán ó chuideachtaí atá ag forbairt vacsaíní COVID-19 a mheasúnú san am is giorra agus is féidir, agus áirithíonn sé go bhfuil a chuid cinntí láidir.
Déanann sé an méid sin trí:
threoir a chur ar fáil chun cabhrú le forbróirí vacsaíní COVID-19 ullmhú chun iarratas ar fhormheas a dhéanamh;
nósanna imeachta mear-athbhreithnithe a úsáid;
phríomhshonraí ar vacsaíní COVID-19 a mheas a luaithe agus a bhíonn siad ar fáil.
Faireachán ar shábháilteacht agus éifeachtacht vacsaíní in aghaidh COVID-19
Déanann an tAontas faireachán leanúnach ar shábháilteacht agus ar éifeachtacht vacsaíní in aghaidh COVID-19.
Déanann EMA monatóireacht fo-éifeachtaí ar na vacsaíní sin, mar a dhéanann sé do gach vacsaín.
I gcomhar le chéile, déanann an Lárionad Eorpach um Ghalair a Chosc agus a Rialú
(ECDC) faireachán dian ar éifeachtacht vacsaíní in aghaidh COVID-19.
Cuireann sé sin ar chumas an AE faisnéis nua a thagann chun cinn maidir leis na tairbhí agus leis an tsábháilteacht a bhaineann le vacsaíní in aghaidh COVID-19 a shainaithint agus a mheas gan mhoill.
Is é COVID-19 an galar a bhaineann le coróinvíreas 2 géar-shiondróm riospráide dian (SARS-CoV-2).
D’fhógair an Eagraíocht Dhomhanda Sláinte (EDS) an ráig COVID-19 a tháinig chunn cinn ag deireadh na bliana 2019 ina phaindéim ar 11 Márta 2020 (1).
Cad iad siomptóim COVID-19?
Tá éagsúlacht i ndéine COVID-19, lena n-áirítear gan siomptóim bheith i gceist (aisiomptómach) agus:
blas agus/nó boladh athraithe nó caillte,
laige ghinearálta,
buinneach,
tuirse,
pian mhatáin
I gcásanna tromchúiseacha, d’fhéadfadh an méid a leanas bheith ina siomptóim:
ionfhabhtú dian scamhóige,
seipsis agus turraing sheipteach – ionfhabhtú ginearálaithe agus freagairt athlastach,
agus tá cúram agus tacaíocht liachta speisialaithe ag teastáil uathu go léir.
Is féidir riocht othair dul in olcas go tapa, go minic le linn an dara seachtain de ghalar.
Cad iad aimhréidheanna COVID-19?
Beidh gá le hospidéalú i gcás céatadán díobh siúd a mbeidh tionchar ag COVID-19 orthu, cuid díobh a dteastaíonn dianchúram uathu fiú, in amanna go ceann tréimhsí fadaithe.
Méadaíonn rátaí ospidéalaithe go tapa le haois, go háirithe maidir leo siúd atá 60 bliain d’aois nó níos sine, agus leo siúd a bhfuil na bunfhadhbanna sláinte acu.
I cásanna COVID-19, méadaíonn an baol go bhfaighidh duine bás go tapa le haois, agus tá sé i bhfad níos airde ná mar atá i gcás an fhliú.
Cé go meastar go raibh an sciathán leathair ina óstach bunaidh an víris, scaiptear an víreas anois ó dhuine go duine (tarchur duine-go-duine).
Meastar faoi láthair, mura ndéanfar bearta coisctheacha, go ndéanfaidh duine amháin ionfhabhtaithe idir beirt agus triúr eile a ionfhabhtú ar an meán.
Déantar an víreas a tharchur go príomha trí bhraoiníní riospráide agus aerasóil le linn sraothartaí, casachtaí, nó in idirghníomhú le daoine eile atá an-ghar (níos lú ná dhá mhéadar de ghnáth).
Is féidir leis an víreas maireachtáil ar dhromchlaí éagsúla go ceann roinnt uaireanta an chloig (ar chopar nó ar chairtchlár) nó suas le roinnt laethanta (ar phlaisteach nó ar chruach dhosmálta).
Maidir leis an meántréimhse ghoir do COVID-19
Cé atá i mbaol ó COVID-19?
Tá gach duine i mbaol ó COVID-19 a tholgadh, agus tá riosca níos airde ag roinnt grúpaí den daonra galar trom a tholgadh.
Cuireann timpeallachtaí plódaithe taobh istigh deiseanna ar fáil maidir le ráigeanna COVID-19, agus is samplaí iad d’áiteanna inar tuairiscíodh ráigeanna ná príosúin, ionaid imirceacha agus gléasraí próiseála bia.
Is iad a leanas na grúpaí sin atá i mbaol galar dian COVID-19 a tholgadh:
daoine 60 bliain d’aois agus níos sine;
daoine a bhfuil bunfhadhbanna sláinte acu, amhail otracht, hipirtheannas, diaibéiteas, galar cardashoithíoch, galar riospráide ainsealach, nó córais imdhíonachta lagaithe.
Conas COVID-19 a chosc?
Cuireadh vacsaíní chun COVID-19 a chosc ar fáil den chéad uair san AE/LEE go déanach i mí na Nollag 2020.
Moltar fad fisiciúil a choinneáil (ar a laghad méadar amháin nó, go hidéalach, dhá mhéadar) ó dhaoine eile in áiteanna poiblí, agus bailiú grúpaí móra daoine a sheachaint chun an baol ionfhabhtaithe trí bhraoiníní riospráide a laghdú.
Chun forléargas a fháil ar na gníomhaíochtaí is féidir le daoine agus le pobail a dhéanamh chun moill a chur ar scaipeadh COVID-19, féach: Grafaic faisnéise: Bearta neamh-chógaisíochta.
Téann an víreas isteach sa chorp trí na súile, tríd an tsrón nó tríd an mbéal, mar sin tá sé tábhachtach gan lámh nach bhfuil nite a leagan ar an aghaidh.
Tá eolaithe agus cliniceoirí ag déanamh staidéir faoi láthair ar roinnt cóireálacha le haghaidh COVID-19.
Den chuid is mó, cuireann soláthraithe cúraim sláinte cóir leighis ar shiomptóim COVID-19 seachas díriú ar an víreas féin, trí chúram tacúil
Maidir le hothair atá breoite go dian agus go criticiúil, tá tástáil á déanamh ar roinnt cógas chun díriú ar an víreas, ach ní mór measúnú níos doimhne a dhéanamh ar a n-úsáid.
Chun teacht ar an bhfaisnéis is déanaí maidir le cóireálacha COVID-19, féach láithreán gréasáin na Gníomhaireachta Leigheasra Eorpaí (EMA): Cóireálacha agus vacsaíní COVID-19
Tar éis Vacsaín Comirnaty (Pfizer/BioNTech) in aghaidh COVID-19 a fháil
Go raibh maith agat as an vacsaín a fháil le tú féin agus daoine eile a chosaint.
Anois go bhfuil an vacsaín faighte agat, iarraimid ort an doiciméad seo a léamh go cúramach le go mbeidh a fhios agat cén chaoi a mbeidh tú ag aireachtáil as seo go ceann cúpla lá agus cá háit ar féidir leat teacht ar a thuilleadh eolais.
Iarrtar ort an bhileog eolais a thugamar duit maidir leis an vacsaín in aghaidh COVID-19 a léamh freisin.
Ar deireadh, táimid le taifead ar do vacsaíniú inniu a thabhairt duit chomh maith.
Iarrtar ort an cárta taifid vacsaínithe sin a choinneáil in áit shábháilte.
Céard a d’fhéadfadh tarlú as seo go ceann cúpla lá?
Cuid de na daoine a fuair an vacsaín chéanna agus a fuair tú inniu:
bhí frithireacht agus at orthu sa ghéag láimhe ar ar tugadh an t-instealladh vacsaíne dóibh
bhí tuirse orthu
bhí tinneas cinn orthu
bhí pian sna matáin acu
bhí pian sna hailt acu
bhí buinneach orthu
bhí fiabhras orthu (teocht 38 céim Celsius nó os a chionn).
Mar is amhlaidh i gcás gach vacsaíne, is féidir leat fo-iarmhairtí amhrasta a thuairisciú don Údarás Rialála Táirgí Sláinte.
Le fo-iarmhairtí aon cheann de na vacsaíní in aghaidh COVID-19 a thuairisciú, téigh chuig www.hpra.ie/report
Céard ba cheart dom a dhéanamh má bhíonn fiabhras nó tinneas agus pianta orm?
Má bhíonn fiabhras nó tinneas agus pianta ort, is féidir leat paraicéiteamól nó iobúpróifein a thógáil le hiad a mhaolú.
Mar sin féin, faigh comhairle leighis má mhaireann d’fhiabhras níos mó ná 48 uair an chloig nó má bhíonn imní fós ort.
Ná tóg iobúpróifein má tá tú ag iompar clainne.
An gá dom aon rud a dhéanamh sula bhfaighidh mé an dara dáileog den vacsaín?
Nuair a bheidh an chéad dáileog eile (i.e. an dáileog deiridh) den vacsaín á fáil agat, inis don fhoireann vacsaínithe má tá aon athrú tagtha ar do stair leighis idir an dá linn.
Tabhair leat do chárta taifid vacsaínithe nuair a rachaidh tú leis an dara dáileog a fháil.
Is i gceann 28 lá (ceithre seachtaine) a gheobhaidh tú an dara dáileog.
An dea-scéala
Ba cheart go gcosnódh an vacsaín thú in aghaidh na ndeacrachtaí tromchúiseacha a bhaineann le COVID-19.
Múineann vacsaíní do do chóras imdhíonachta cén chaoi tú a chosaint in aghaidh galar.
Tá sé i bhfad níos sábháilte do do chóras imdhíonachta an méid sin a fhoghlaim trí vacsaíniú ná trí COVID-19 a tholgadh.
Táimid fós ag foghlaim
Ní thosóidh an vacsaín ag obair go ceann 7 lá tar éis an dara dáileog a fháil.
Tá seans beag fós ann go dtolgfaidh tú COVID-19 fiú tar éis an vacsaín a fháil.
Ní fios go fóill an féidir le daoine vacsaínithe an víreas a scaipeadh ar dhaoine eile, mar sin ní mór duit leanúint ort ag cloí leis an gcomhairle sláinte poiblí:
cloí leis na treoirlínte maidir le scaradh sóisialta (fan dhá mhéadar amach ó dhaoine eile nuair is féidir)
cumhdach aghaidhe a chur ort
do lámha a ní go rialta.
An bhfuil ceist agat?
Mura bhfuil tú cinnte faoi rud ar bith, nó má tá aon cheist agat faoin vacsaín in aghaidh COVID-19, cuir ceist ar an duine atá ag tabhairt na vacsaíne duit inniu.
Tar éis duit Vacsaín Moderna in aghaidh COVID-19 a fháil
bhí frithireacht, at, baill dhearga agus/nó tochas orthu sa ghéag láimhe ar ar tugadh an t-instealladh vacsaíne dóibh
bhí faireoga limfe ata acu faoi bhun na géige láimhe ar ar tugadh an t-instealladh dóibh
bhí samhnas nó urlacan orthu
Tabhair leat do chárta taifid vacsaínithe nuair a rachaidh tú leis an dara dáileog a fháil
Ba cheart go gcosnódh an vacsaín thú in aghaidh na ndeacrachtaí tromchúiseacha a bhaineann le COVID-19.
Ní thosóidh an vacsaín ag obair go ceann 14 lá tar éis an dara dáileog a fháil.
cloígh leis na treoirlínte maidir le scaradh sóisialta (fan dhá mhéadar amach ó dhaoine eile nuair is féidir)
cuir ort cumhdach aghaidhe
nigh do lámha go rialta.
