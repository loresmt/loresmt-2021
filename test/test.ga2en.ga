Téigh chuig www.hse.ie/covid19vaccine le tuilleadh eolais a chur ar an vacsaín in aghaidh COVID-19.
An Vacsaín in aghaidh COVID-19
Eolas Tábhachtach maidir le Vacsaín AstraZeneca in aghaidh COVID-19, Vaxzevria
Leagan 9
15 Meitheamh 2021
Maidir leis an mbileog eolais seo
Sa bhileog seo, tugtar eolas duit faoin vacsaín in aghaidh COVID-19 (coróinvíreas).
Insítear duit:
céard is COVID-19 ann
céard í an vacsaín in aghaidh COVID-19
cé na daoine ar cheart dóibh an vacsaín a fháil
cén fáth a bhfuil sé tábhachtach an vacsaín a fháil
cé na daoine nár cheart dóibh í a fháil agus cé na daoine ar cheart dóibh an vacsaíniú a chur siar
sábháilteacht na vacsaíne agus na fo-iarmhairtí
na háiteanna ar féidir teacht ar a thuilleadh eolais
Léigh an bhileog eolais seo go cúramach.
Is féidir leat labhairt le gairmí cúraim sláinte faoin vacsaín freisin – do Dhochtúir Teaghlaigh nó do Chógaiseoir, cuir i gcás.
Céard is COVID-19 ann?
Is tinneas é COVID-19 a d’fhéadfadh cur isteach ar do scamhóga agus ar d’aerbhealaí, chomh maith le codanna eile de do chorp i gcásanna áirithe.
Víreas darb ainm coróinvíreas is cúis leis.
Tá COVID-19 an-tógálach.
Is tríd an aer a scaiptear é trí na braoiníní a chuirtear amach nuair a bhíonn daoine ag casacht nó ag sraothartach, é sin nó nuair a leagann duine lámh ar dhromchlaí a bhfuil na braoiníní sin orthu agus ansin leagann an lámh chéanna ar a shúile, srón nó béal.
Is féidir le COVID-19 breoiteacht thromchúiseach a chur ar dhuine, é nó í a chur san ospidéal nó a bheith ina chúis le bás fiú amháin.
I measc shiomptóim choitianta COVID-19, tá:
casacht nua – casacht de chineál ar bith, ní gá go mbeadh sí tirim
giorra anála nó deacrachtaí análaithe
caillteanas nó athrú bolaidh nó blaiste – ciallaíonn sé seo go bhfuil sé tugtha faoi deara agat nach féidir leat aon rud a bholadh ná a bhlaiseadh, nó go bhfuil boladh nó blas difriúil air
B’fhéidir nach mbeadh na siomptóim sin ar fad ort nó b’fhéidir nárbh ann ach go mbeifeá ag aireachtáil ní ba mheasa ná mar is gnách.
Uaireanta tógann sé suas le 14 lá sula bhfeictear siomptóim.
Is féidir leo a bheith cosúil le siomptóim shlaghdáin nó fliú.
Má tá aon siomptóim COVID-19 ort, déan tú féin a fhéinleithlisiú (fan i do sheomra) agus cuir glao ar Dhochtúir Teaghlaigh.
Beidh sé nó sí in ann tástáil COVID-19 a shocrú duit.
Cé hiad na daoine is mó atá i mbaol COVID-19?
Is iad daoine breacaosta agus daoine a bhfuil riochtaí áirithe sláinte orthu cheana féin na daoine is mó atá i mbaol breoiteacht thromchúiseach má tholgann siad COVID-19.
Céard í an vacsaín in aghaidh COVID-19?
Is éard is vacsaín ann ná substaint arb aidhm léi imdhíonacht (cosaint) in aghaidh galar áirithe a fheabhsú.
Tabharfaidh an vacsaín in aghaidh COVID-19 cosaint duit ar COVID-19.
Má dhéantar vacsaíniú ar dhaoine, ba cheart go laghdófaí líon na ndaoine inár bpobal a éireodh go dona tinn nó a gheobhadh bás fiú le COVID-19.
Múineann vacsaíní do do chóras imdhíonachta cén chaoi tú a chosaint in aghaidh galar.
Tá sé i bhfad níos sábháilte do do chóras imdhíonachta an méid sin a fhoghlaim trí vacsaíniú ná trí COVID-19 a tholgadh.
Cé na daoine ar cheart dóibh an vacsaín a fháil?
Is féidir leat teacht ar liosta de na grúpaí atá le vacsaíniú ar an láithreán gréasáin seo: www.gov.ie/covid19vaccine
Cé gur fútsa atá sé an cinneadh a dhéanamh cibé acu an vacsaín a fháil nó gan í a fháil, molann FSS, an Eagraíocht Dhomhanda Sláinte agus an Roinn Sláinte go láidir duit í a fháil a luaithe a thairgfear duit í.
Tabharfar na vacsaíní do dhaoine de réir mar a thiocfaidh na soláthairtí i dtír in Éirinn.
Nuair a thiocfaidh an t-am, cuirfimid in iúl duit cén chaoi an vacsaín a fháil trí fhógraíocht nó trí chuireadh a thabhairt duit go díreach.
Tá sé tábhachtach nach ndéanfá teagmháil le FSS maidir le vacsaíniú roimhe sin.
Beidh ort an bhileog seo agus Bileog Eolais an Mhonaróra d’Othair a léamh sula bhfaighidh tú an vacsaín.
Is féidir leat teacht ar Bhileog Eolais an Mhonaróra d’Othair ar: www.hse.ie/covid19vaccinePIL
Is féidir leat labhairt le gairmí cúraim sláinte roimh ré chomh maith.
Má dhéanann tú an cinneadh an vacsaín a fháil, beidh ort do chead a thabhairt agus cuirfear an cead sin ar taifead.
Tá an vacsaín á cur ar fáil ag FSS saor in aisce.
Cén fáth a bhfuil sé tábhachtach an vacsaín a fháil?
Ba cheart go laghdódh an vacsaín an baol go dtolgfá COVID-19 agus go gcosnódh sí thú in aghaidh na ndeacrachtaí tromchúiseacha a bhaineann leis.
Tríd an vacsaín a thairiscint don phobal, is é an aidhm atá againn ná daoine a chosaint agus an tinneas agus na básanna arb é an víreas is cúis leo a laghdú.
Bhí COVID-19 orm cheana, an gá dom an vacsaín a fháil?
Tá.
Fiú má bhí COVID-19 ort cheana féin, d’fhéadfá é a tholgadh arís.
Laghdóidh an vacsaín an riosca go dtolgfá COVID-19 arís.
Fiú má tholgann tú COVID-19 arís, táthar ag súil nach mbeadh na siomptóim chomh tromchúiseach céanna mar thoradh ar an vacsaín.
Tá COVID-19 orm anois, ar cheart dom an vacsaín a fháil?
Níor cheart.
Ba cheart duit an vacsaíniú a chur siar go dtí go dtiocfaidh tú chugat féin ó COVID-19.
Fan:
ceithre seachtaine ar a laghad tar éis duit na siomptóim a thabhairt faoi deara den chéad uair nó
ceithre seachtaine tar éis toradh dearfach a fháil ar thástáil le haghaidh COVID-19
An vacsaín a fháil
Cé hé nó cé hí mo vacsaíneoir?
Is é an vacsaíneoir an duine a thabharfaidh an vacsaín duit.
Cuireann FSS oiliúint air nó uirthi chun vacsaíní COVID-19 a thabhairt.
An féidir leis an vacsaín COVID-19 a thabhairt duit?
Ní féidir leis an vacsaín in aghaidh COVID-19 COVID-19 a thabhairt duit.
B’fhéidir gur tholg tú COVID-19 sula bhfuair tú an vacsaín agus nár thug tú na siomptóim faoi deara go dtí i ndiaidh do choinne vacsaínithe.
Mátá aon siomptóim COVID-19 ort, is den ríthábhacht é tú féin a fhéinleithlisiú (fan i do sheomra) agus tástáil saor in aisce a shocrú lena fháil amach an bhfuil COVID-19 ort.
Mátá fiabhras ort a tháinig ort ní ba mhó ná dhá lá tar éis duit an vacsaín a fháil, nó a mhaireann níos faide ná dhá lá, ba cheart duit tú féin a fhéinleithlisiú agus iarraidh ar Dhochtúir Teaghlaigh tástáil COVID-19 a shocrú duit.
Máthagann siomptóim COVID-19 ort tar éis na chéad dáileoige, ní mór duit an dara dáileog a fháil go fóill.
Cé go bhféadfadh sé go bhfaighfeá cosaint éigin ón gcéad dáileog, is í an dara dáileog a thabharfaidh an chosaint is fearr duit in aghaidh an víris.
Ar cheart dom an vacsaín in aghaidh COVID-19 a fháil má tá teocht ard orm?
Ba cheart duit an vacsaíniú a chur siar má tá fiabhras ort (teocht 38 céim Celsius nó níos airde), go dtí go n-aireoidh tú níos fearr.
Ar cheart dom an vacsaín a fháil má tá mé ag iompar clainne nó i mbun beathú cíche?
Má tá an chéad dáileog den vacsaín faighte agat agus má tá tú ag beathú cíche, ba cheart duit do dhara dáileog a fháil.
Mátá an chéad dáileog den vacsaín faighte agat agus má tá tú ag iompar clainne, ba cheart duit do dhara dáileog a fháil faoin 36ú seachtain den toircheas más féidir ar chor ar bith é.
Is mó an baol go mbeadh breoiteacht thromchúiseach ort mura bhfaighfeá an dara dáileog.
Tá tuilleadh eolais le fáil ar www.hse.ie/covidvacpreg
Cén vacsaín atá á tairiscint dom?
Tugtar Vaxzevria ar an vacsaín atá á tairiscint againn duit.
Is é AstraZeneca a dhéanann an vacsaín áirithe seo a mhonarú.
Vacsaín veicteora víreasaigh is ea í, a bhfuil leagan neamhdhíobhálach de víreas eile ann (an veicteoir).
Múinfidh sé sin do do chorp cén chaoi próitéin a dhéanamh a spreagfaidh freagairt imdhíonachta ionat.
Ansin tosóidh do chorp ag táirgeadh antasubstaintí, a dhéanfaidh a gcion féin le troid in aghaidh an ionfhabhtaithe má thagann COVID-19 isteach i do chorp amach anseo.
An bhfuil an vacsaín slán sábháilte?
Ní úsáideann FSS ach vacsaíní a chomhlíonann na caighdeáin riachtanacha ó thaobh sábháilteachta agus éifeachtúlachta de.
Cé gur forbraíodh na vacsaíní in aghaidh COVID-19 i bhfad ní ba ghasta ná mar is gnách, chuaigh an vacsaín atá á tairiscint againn duit trí na gnáthchéimeanna uile is gá lena chruthú go bhfuil sí idir shábháilte agus éifeachtach.
Le húsáid na vacsaíne in aghaidh COVID-19 a cheadú, shásaigh sí na trialacha cliniciúla agus na seiceálacha sábháilteachta go léir nach mór do gach cógas ceadúnaithe eile a shásamh, agus shásaigh amhlaidh de réir caighdeáin idirnáisiúnta sábháilteachta.
Tugtar Vaxzevria ar an vacsaín atá á tairiscint againn duit agus is é AstraZeneca a dhéanann í a mhonarú.
Maidir leis an vacsaín:
Rinneadh í a thástáil ar na mílte daoine mar chuid de thrialacha cliniciúla
Shásaigh sí dianchaighdeáin sábháilteachta, cháilíochta agus éifeachtúlachta, agus tá sí formheasta agus ceadaithe ag rialtóirí.
I gcás na hÉireann, is í an Ghníomhaireacht Leigheasra Eorpach an rialtóir – téigh chuig www.ema.europa.eu le tuilleadh eolais a fháil.
Cén chaoi a dtugtar an vacsaín in aghaidh COVID-19?
Tugtar an vacsaín mar instealladh isteach in uachtar do ghéige láimhe.
Ní thógfaidh sé ach cúpla nóiméad.
Caithfear an dara dáileog a fháil idir 8 seachtaine agus 12 sheachtain tar éis na chéad dáileoige
Cé mhéad dáileog den vacsaín in aghaidh COVID-19 a bheidh ag teastáil uaim?
Beidh dhá dháileog den vacsaín ag teastáil uait le cosaint fhadmharthanach a fháil.
Gheobhaidh tú an dara dáileog idir 8 seachtaine agus 12 sheachtain tar éis na chéad dáileoige.
Céard iad na fo-iarmhairtí atá ag dul leis an vacsaín?
Tá an chuid is mó díobh sin éadrom nó measartha, gearrthéarmach, agus ní fhaigheann gach duine iad.
D’fhéadfadh na fo-iarmhairtí seo a leanas a bheith ar ní ba mhó ná duine amháin as gach deichniúr:
tuirse
frithireacht, baill ghorma, pian nó tochas sa ghéag láimhe ar ar tugadh an t-instealladh vacsaíne
tinneas cinn
pian sna matáin
pian sna hailt
samhnas
fiabhras (teocht 38 céim Celsius nó os a chionn)
D’fhéadfadh baill dhearga nó at ar láthair an insteallta, buinneach, urlacan nó líon íseal pláitíní san fhuil (nach mbíonn ina chúis le siomptóim) a bheith ann i gcás ní ba mhó ná duine amháin as gach 100 duine.
D’fhéadfadh goile laghdaithe, meadhrán, tuirse, allas, faireoga limfe ata nó gríos a bheith ann i gcás ní ba mhó ná duine amháin as gach 1000 duine.
Ní fheictear fo-iarmhairtí tromchúiseacha, amhail frithghníomhú trom ailléirgeach, ach go han-annamh, i.e. in thart ar dhuine as gach 100,000.
Tá oiliúint curtha ar do vacsaíneoir le cóir leighis a chur ar othair atá buailte ag frithghníomhuithe troma ailléirgeacha den sórt sin.
I gcásanna an-annamh, d’fhéadfadh téachtáin fola neamhghnácha agus líon íseal pláitíní san fhuil a bheith ann i gcás duine amháin as gach 100,000 duine.
D’fhéadfadh duine amháin as gach cúigear de na daoine sin bás a fháil.
Níl an baol céanna ann go dtuairisceofaí na téachtáin fola seo tar éis an dara dáileog den vacsaín.
Tá baol an reachta an-annamh seo níos airde i measc daoine óga.
I líon an-íseal cásanna, tháinig an siondróm sceite ribeadán ar dhaoine tar éis dóibh an vacsaín seo a fháil.
Is riocht tromchúiseach ach an-annamh é, a bhíonn ina chúis le bás uaireanta.
Beidh do dhochtúir teaghlaigh, do dhochtúir nó do vacsaíneoir in ann comhairle a chur ort maidir leis na rioscaí agus na buntáistí a bhaineann leis an vacsaín seo.
Shásaigh an vacsaín in aghaidh COVID-19 na trialacha cliniciúla agus na seiceálacha sábháilteachta céanna agus nach mór do gach vacsaín cheadúnaithe eile a shásamh, ach is vacsaín nua í mar sin féin agus níl fáil ach ar mhéid teoranta faisnéise maidir leis na fo-iarmhairtí fadtéarmacha.
Mar a gheobhaidh níos mó agus níos mó daoine in Éirinn agus ar fud an domhain an vacsaín seo, glactar leis go mbeidh fáil ar a thuilleadh faisnéise maidir leis na fo-iarmhairtí.
Nuashonróidh FSS an fhaisnéis ar ár láithreán gréasáin go rialta, agus más gá, nuashonróidh freisin na bileoga eolais a thugtar do dhaoine tráth a bhfuil an chéad nó an dara dáileog den vacsaín á fáil acu.
Siomptóim na dtéachtán fola an-annamh
Cé go bhfuil riosca na dtéachtán fola agus an lín ísil pláitíní san fhuil an-íseal go deo, ba chóir duit a bheith ar an eolas faoi na comharthaí le bheith ag faire amach dóibh.
Faigh cabhair leighis láithreach bonn má thagann aon cheann de na siomptóim seo ort tar éis an vacsaín Vaxzevria a fháil:

Is gnách gur tuairiscíodh na téachtáin fola an-annamh agus an líon íseal pláitíní san fhuil laistigh de 14 lá tar éis na vacsaíne Vaxzevria a fháil.
Bí ag faire amach do na siomptóim seo sna seachtainí tar éis do vacsaínithe.
Siomptóim an tsiondróim sceite ribeadán an-annamh
Bíonn an siondróm sceite ribeadán ina chúis le sceitheadh sreabháin ó fhuileadáin bheaga.
Cé go bhfuil riosca an reachta seo an-íseal go deo, ba chóir duit a bheith ar an eolas faoi na comharthaí le bheith ag faire amach dóibh.
meáchan a chur suas go tobann
D’fhéadfá mothú lag chomh maith de dheasca brú íseal fola.
Is gnách gur tuairiscíodh siondróm sceite ribeadán laistigh de 4 lá tar éis na vacsaíne Vaxzevria a fháil.
Bí ag faire amach do na siomptóim seo sna laethanta tar éis do vacsaínithe.
Fiabhras tar éis na vacsaíne
Is iomaí duine a dtagann fiabhras air tar éis vacsaín a fháil.
Is iondúil go dtarlaíonn sé sin laistigh de dhá lá (48 uair an chloig) tar éis an vacsaín a fháil, agus imíonn sé laistigh de dhá lá.
Is mó seans go dtiocfaidh fiabhras ort tar éis do chéad dáileoige den vacsaín.
Má airíonn tú míchompordach, tóg paraicéiteamól nó iobúpróifein de réir na dtreoracha ar an mbosca nó ar an mbileoigín eolais.
Faigh comhairle leighis má bhíonn imní ort.
An bhfuil daoine áirithe ann nár cheart dóibh an vacsaín in aghaidh COVID-19 a fháil?
Níor cheart duit an vacsaín in aghaidh COVID-19 a fháil:
má tá tú faoi bhun 50 bliain d’aois. Is mar sin atá toisc go bhfuil riosca an-annamh ann go dtarlódh téachtáin fola nó go mbeadh líon íseal pláitíní san fhuil tar éis an vacsaín a fháil.
Cuirfear vacsaín eile ar fáil duit.
má bhí frithghníomhú trom ailléirgeach agat roimhe seo i leith aon cheann de chomhábhair na vacsaíne (polasorbáit 80 ina measc).
Tá liosta na gcomhábhar le fáil i mBileog Eolais an Mhonaróra d’Othair.
má bhí frithghníomhú trom ailléirgeach agat tar éis na chéad dáileoige den vacsaín seo.
má bhí téachtáin fola ort agus líon íseal pláitíní san fhuil agat tar éis na chéad dáileoige den vacsaín seo.
má bhí siondróm sceite ribeadán ort roimhe seo.
Má bhí frithghníomhú trom ailléirgeach agat díreach tar éis aon vacsaín nó teiripe in-insteallta eile a fháil, ba cheart duit labhairt le do Dhochtúir sula bhfaighidh tú an vacsaín in aghaidh COVID-19.
Beidh mórchuid na ndaoine in ann an vacsaín a fháil go slán sábháilte.
Beidh an vacsaíneoir lánsásta aon cheist a bheidh agat a fhreagairt duit ag do choinne vacsaínithe.
Tabharfaidh sé nó sí bileog comhairle iarchúraim duit freisin, chomh maith le cárta taifid vacsaínithe ar a mbeidh ainm agus baiscuimhir na vacsaíne a tugadh duit.
Ar cheart dom an dara dáileog den vacsaín a fháil má tá mé faoi bhun 50 bliain d’aois?
Má tá tú faoi bhun 50 bliain d’aois agus má tá an chéad dáileog den vacsaín faighte agat cheana, ba chóir duit do dhara dáileog a fháil tar éis idir 8 seachtaine agus 12 sheachtain.
Cá fhad a thógann sé ar an vacsaín tosú ag obair?
Ní thosóidh an vacsaín ag obair go ceann 3 seachtaine tar éis na chéad dáileoige.
Is fearr a bheidh an chosaint in aghaidh COVID-19 tar éis an dara dáileog, rud ba cheart duit a fháil idir 8 seachtaine agus 12 sheachtain tar éis do chéad dáileoige.
Tá seans fós ann go dtolgfaidh tú COVID-19 fiú tar éis an vacsaín a fháil.
An oibríonn an vacsaín i ngach duine?
Tugann vacsaíní idir 2 agus 3 mhilliún duine ar a laghad saor ón mbás gach uile bhliain ar fud na cruinne, agus cosnaíonn siad go leor leor eile ar ghalair a mhaireann ar feadh an tsaoil.
Tá vacsaíní in aghaidh COVID-19 faighte ag na milliúin daoine ar fud an domhain.
Tá fianaise láidir, iontaofa ann go laghdaíonn na vacsaíní in aghaidh COVID-19 go mór an riosca go dtolgfá COVID-19.
Bealach iontach éifeachtach iad le básanna agus breoiteacht thromchúiseach de bharr COVID-19 a chosc.
Mátá córas lagaithe imdhíonachta agat, níl aon riosca breise ag baint leis an vacsaín, ach b’fhéidir nach n-oibreodh sé chomh maith céanna duitse.
Tar éis dom an vacsaín a fháil, an é nach mbeidh mé in ann COVID-19 a scaipeadh ar dhaoine eile?
Níl a fhios againn go fóill an féidir le daoine vacsaínithe an víreas a scaipeadh ar dhaoine eile.
Sin an fáth a bhfuil sé chomh tábhachtach sin go leanfaimis orainn ag cloí leis an gcomhairle sláinte poiblí le stop a chur le scaipeadh an víris.
Thar aon ní eile, ní mór duit na nithe seo a leanas a dhéanamh go fóill:
do lámha a ní go rialta
Cá fhad a mhairfidh an imdhíonacht ón vacsaín?
Ní fios go fóill cá fhad a mhairfidh an imdhíonacht.
Tá trialacha cliniciúla ar bun faoi láthair leis an gceist sin a fhuascailt.
Tuilleadh eolais
Léigh Bileog Eolais an Mhonaróra d’Othair le tuilleadh eolais a fháil.
Is féidir leat labhairt le gairmí cúraim sláinte faoin vacsaín freisin – do Dhochtúir Teaghlaigh, do Chógaiseoir nó duine de d’fhoireann cúraim sláinte, cuir i gcás.
Cén chaoi ar féidir liom fo-iarmhairtí a thuairisciú?
Is é an t-údarás rialála i bPoblacht na hÉireann é maidir le cógais, gairis leighis agus táirgí sláinte eile.
Mar chuid dá ról i monatóireacht a dhéanamh ar chógais ó thaobh sábháilteachta de, oibríonn an tÚdarás córas trínar féidir le gairmithe cúraim sláinte nó baill den phobal aon fhrithghníomhú díobhálach (fo-iarmhairt) amhrasta a bhaineann le cógais agus vacsaíní a tharla in Éirinn a thuairisciú.
Molann an tÚdarás go láidir go ndéanfaí gach frithghníomhú díobhálach (foiarmhairt) amhrasta a bhaineann le vacsaíní in aghaidh COVID-19 a thuairisciú d’fhonn tacú leis monatóireacht leanúnach a dhéanamh ar a n-úsáid shábháilte, éifeachtach.
Is féidir leat iarraidh ar do Dhochtúir nó ar bhall teaghlaigh é sin a thuairisciú thar do cheann freisin.
Ba cheart a oiread faisnéise agus is eol a chur ar fáil, agus nuair is féidir, ba cheart baiscuimhir na vacsaíne a lua chomh maith.
Ní féidir leis an Údarás comhairle chliniciúil a chur ar fáil maidir le cásanna ar leith.
Ba cheart do bhaill an phobail teagmháil a dhéanamh lena ngairmí cúraim sláinte (a nDochtúir nó a gCógaiseoir) má bhíonn aon cheist leighis acu.
Do chuid faisnéise pearsanta
Leis an vacsaín a thabhairt do dhaoine ar bhealach slán sábháilte agus leis an bhfaisnéis uile a thaifeadadh is gá le monatóireacht agus bainistíocht a dhéanamh ar an vacsaín, beidh FSS ag próiseáil do chuid faisnéise pearsanta.
Déanfaidh FSS an fhaisnéis go léir a phróiseáil de réir na ndlíthe ginearálta agus de réir an Rialacháin Ghinearálta maidir le Cosaint Sonraí go háirithe, a tháinig i bhfeidhm in 2018.
Beidh próiseáil do chuid sonraí idir dhleathach agus chothrom.
Ní dhéanfar iad a phróiseáil ach amháin chun críche vacsaíniú a bhainistiú.
Tá Prionsabal an Íoslaghdaithe Sonraí i bhfeidhm.
Ciallaíonn sé sin nach dtaifeadfar ach na sonraí a bheidh ag teastáil le tú a aithint, do choinne a chur in áirithe, do vacsaíniú a thaifeadadh agus monatóireacht a dhéanamh ar a éifeachtaí.
Mar dhuine is ábhar do shonraí, tá na cearta seo a leanas agat faoin Rialachán Ginearálta maidir le Cosaint Sonraí i leith na sonraí pearsanta agat a dhéantar a phróiseáil.
Faisnéis maidir le do shonraí pearsanta agus rochtain orthu a iarraidh (ar a dtugtar ‘iarratas duine ar a s(h)onraí’ de ghnáth).
Cuirtear ar do chumas leis sin cóip de na sonraí pearsanta atá á gcoinneáil againn maidir leat a fháil agus a chinntiú go bhfuil siad á bpróiseáil de réir an dlí againn.
A iarraidh go ndéanfaí na sonraí pearsanta atá againn maidir leat a cheartú.
Cuirtear ar do chumas leis sin a iarraidh go ndéanfaí aon fhaisnéis neamhiomlán nó mhíchruinn atá againn maidir leat a cheartú.
Léirscriosadh do chuid sonraí pearsanta a iarraidh.
Cuirtear ar do chumas leis sin a iarraidh orainn sonraí pearsanta a scriosadh nó a bhaint i gcás nach mbeidh aon chúis mhaith againn le leanúint lena bpróiseáil.
Tá sé de cheart agat chomh maith iarraidh orainn do chuid faisnéise pearsanta a scriosadh nó a bhaint i gcás gur fheidhmigh tú do cheart le cur i gcoinne a próiseála.
Cur i gcoinne phróiseáil do chuid sonraí pearsanta.
An Vacsaín in aghaidh COVID-19
Eolas Tábhachtach maidir le Vacsaín Pfizer/BioNTech, Comirnaty
Má dhéanann tú an cinneadh an vacsaín a fháil, beidh ort do chead a thabhairt agus cuirfear an cead sin ar taifead.
Cén fáth a bhfuil sé tábhachtach an vacsaín in aghaidh COVID-19 a fháil?
An féidir leis an vacsaín in aghaidh COVID-19 COVID-19 a thabhairt duit?
Má tá aon siomptóim COVID-19 ort, is den ríthábhacht é tú féin a fhéinleithlisiú (fan i do sheomra) agus tástáil saor in aisce a shocrú lena fháil amach an bhfuil COVID-19 ort.
Má tá fiabhras ort a tháinig ort ní ba mhó ná dhá lá tar éis duit an vacsaín a fháil, nó a mhaireann níos faide ná dhá lá, ba cheart duit tú féin a fhéinleithlisiú agus iarraidh ar Dhochtúir Teaghlaigh tástáil COVID-19 a shocrú duit.
Má thagann siomptóim COVID-19 ort tar éis na chéad dáileoige, ní mór duit an dara dáileog a fháil go fóill.
An bhfuil sé sábháilte an vacsaín a fháil má tá tú ag iompar clainne nó i mbun beathú cíche?
Ní ann d’aon fhianaise a thabharfadh le fios nach bhfuil an vacsaín in aghaidh COVID-19 sábháilte dóibh siúd atá ag iompar clainne.
Sna trialacha cliniciúla, níor tástáladh na vacsaíní in aghaidh COVID-19 ar mhná a bhí ag iompar clainne.
Mar sin féin, tá breis agus 100,000 bean torrach tar éis an vacsaín in aghaidh COVID-19 a fháil sna Stáit Aontaithe.
Níl aon ní is údar imní ó thaobh sábháilteachta de tagtha chun cinn dóibhsean ná dá leanbh.
Má tá tú ag iompar clainne, ba cheart duit labhairt le d’Obstatraí nó le do dhochtúir teaghlaigh faoin vacsaín in aghaidh COVID-19 a fháil.
Is féidir an vacsaín in aghaidh COVID-19 a fháil má tá tú i mbun beathú cíche.
Tugtar Comirnaty ar an vacsaín atá á tairiscint againn duit agus is é Pfizer/BioNTech a dhéanann í a mhonarú.
Múinfidh an vacsaín mRNA seo do do chorp cén chaoi próitéin a dhéanamh a spreagfaidh freagairt imdhíonachta ionat, gan an víreas beo is cúis le COVID-19 a úsáid.
Caithfear an dara dáileog a fháil 28 lá tar éis na chéad dáileoige
Beidh dhá dháileog den vacsaín ag teastáil uait leis an gcosaint is fearr a fháil.
Beidh ort an dara dáileog a fháil 28 lá (ceithre seachtaine iomlána) tar éis na chéad dáileoige.
frithireacht nó at sa ghéag láimhe ar ar tugadh an t-instealladh vacsaíne duit
buinneach
D’fhéadfadh samhnas, urlacan nó baill dhearga ar láthair an insteallta a bheith ann i gcás ní ba mhó ná duine amháin as gach 100 duine.
Tiocfaidh tochas ar níos mó ná duine amháin as gach 1,000 duine ar an láthair ar tugadh an t-instealladh vacsaíne dóibh, tiocfaidh tochas ginearálta nó gríos orthu, éireoidh a bhfaireoga limfe ata nó rachaidh sé deacair orthu dul a chodladh.
Tá Pairilis Bell ina fo-iarmhairt annamh a fheictear i níos mó ná duine as gach 10,000.
I gcásanna annamha, feictear at aghaidhe i ndaoine a bhfuil líontóirí aghaidhe acu.
Feictear é sin i níos mó ná duine as gach 10,000.
Ní fheictear fo-iarmhairtí tromchúiseacha, amhail frithghníomhú trom ailléirgeach, ach go han-annamh, i.e. in thart ar dhuine as gach 100,000.
Shásaigh an vacsaín in aghaidh COVID-19 na trialacha cliniciúla agus na seiceálacha sábháilteachta céanna agus nach mór do gach vacsaín cheadúnaithe eile a shásamh, ach is vacsaín nua í mar sin féin agus níl fáil ach ar mhéid teoranta faisnéise maidir leis na fo-iarmhairtí fadtéarmacha.
Is iondúil go dtarlaíonn sé sin laistigh de dhá lá (48 uair an chloig) tar éis an vacsaín a fháil, agus imíonn sé laistigh de dhá lá.
Is mó seans go dtiocfaidh fiabhras ort tar éis an dara dáileog den vacsaín.
má bhí frithghníomhú trom ailléirgeach agat roimhe seo i leith aon cheann de chomhábhair na vacsaíne (gliocól poileitiléine ina measc).
má bhí frithghníomhú trom ailléirgeach agat tar éis na chéad dáileoige den vacsaín.
Má bhí frithghníomhú trom ailléirgeach agat díreach i leith aon vacsaíne, teiripe in-insteallta nó polasorbáit 80, ba cheart duit labhairt le do Dhochtúir sula bhfaighidh tú an vacsaín in aghaidh COVID-19.
Beidh imdhíonacht ag mórchuid na ndaoine tar éis an dá dháileog den vacsaín in aghaidh COVID-19 a fháil.
Ciallaíonn sé sin go mbeidh siad cosanta in aghaidh COVID-19.
Tá seans fós ann go dtolgfaidh tú COVID-19 fiú tar éis an vacsaín a fháil.
Má tá córas lagaithe imdhíonachta agat, níl aon riosca breise ag baint leis an vacsaín, ach b’fhéidir nach n-oibreodh sé chomh maith céanna duitse.
Molann an tÚdarás go láidir go ndéanfaí gach frithghníomhú díobhálach (foiarmhairt) amhrasta a bhaineann le vacsaíní in aghaidh COVID-19 a thuairisciú d’fhonn tacú leis monatóireacht leanúnach a dhéanamh ar a n-úsáid shábháilte, éifeachtach.
Eolas Tábhachtach maidir le Vacsaín Moderna in aghaidh COVID-19
Is féidir leat teacht ar liosta de na grúpaí atá le vacsaíniú ar an láithreán gréasáin: www.gov.ie/covid19vaccine
Cé gur fútsa atá sé an cinneadh a dhéanamh cibé acu an vacsaín a fháil nó gan í a fháil, molann FSS, an Eagraíocht Dhomhanda Sláinte agus an Roinn Sláinte go láidir duit í a fháil a luaithe a thairgfear duit í.
